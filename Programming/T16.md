# Тема 16
## Аргументи на функции предавани по стойност и адрес. Параметри от тип указател.

Всяка функция има връзка с място в паметта с определена структура, известно като програмен стек. При обръщение към функция, в стека се запазват данни. Те остават там до излизане от тялото на функцията, когато стекът се изчиства автоматично.
Списъкът от аргументи описва формалните аргументи на функция, които са локални параметри за тази функция. В стека се отделя място за всеки формален аргумент. Размерът на това място зависи от типа на аргумента. При обръщение към функция, в скобите стоят нейните фактически параметри. Предаването на параметри е процес на копиране на стойностите на фактическите параметри на съответните места в стека. Този начин за предаване на аргументи е известен като предаване по стойност (pass by value).
При него функцията няма достъп до фактическите параметри, а до техните локални копия в стека.С други думи локалните параметри не влияят и не променят стойностите на параметрите в извикващата функция.

### Указателите като параметри на функции
Параметър, предаващ на функцията адрес, се декларира в заглавието на функцията като указател. При извикване на фyнкциятa, такъв параметър се замества с адрес или указател. В тялото на функцията се използва съдържанието на този адрес (променливата или константата с този адрес), т.е. във функцията се работи направо с променливата или константата с посочения адрес, а не с нейно копие копие.

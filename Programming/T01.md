# Тема 1
# Транслатори.Компилатори и интерпретатори - предимства и недостатъци на видовете транслатори.

Редица от инструкции, водеща до решаване на определена задача, се нарича програма, а процесът на писане на програми - програмиране. Инструкциите, с помощта на които се записва програма, изграждат език, наречен език за програмиране. Всеки компютър си има свой собствен език за програмиране (машинен език) и може да изпълнява програми, написани на него. Машинният език е множество от машинни инструкции, които процесорът на компютъра може директно да изпълни. Програмата на машинен език е редица от числа, записани в двоична позиционна система. Тази редица от числа се записва в паметта, след което се изпълнява. Но една дълга програма е съставена от хиляди команди и вероятността за грешки при програмиране на машинен език е много голяма. Първата стъпка в процеса на автоматизация на програмирането е въвеждането на асемблерните езици. Всеки тип процесор си има свой асемблерен език. Този език е съвкупност от кратки имена, наречени мнемокодове, като всяко име отговаря на една машинна команда. Така писането на програми е по-разбираемо за човека, а и имената на командите се помнят по-лесно. Това значително улеснява писането. След като една програма е написана на асемблерен език, тя трябва да се преведе в поредица от машинни инструкции. Това се прави от програма, наречена Асемблер (Assembler). Асемблерният език е език от ниско ниво.
   ### Асемблерният език има два съществени недостатъка.
   
  + Първият произлиза от факта, че типовете процесори са много и постоянно излизат нови с нови колекции от инструкции. Това означава, че програмите, написани за един процесор, няма да работят на процесор от друг тип. 
  + Вторият недостатък е, че при писането дори и на по-елементарни програми, инструкциите са много.

В средата на 50-те години започнаха да се появяват езици за програмиране от високо ниво. При тях програмистът описва схематично основната идея за решаване на задачата, а специална програма, наречена транслатор (компилатор или интерпретатор), превежда това описание в машинни инструкции за конкретния процесор

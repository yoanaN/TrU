### Дефиниция за парите.
парите се определят като изключително ликвиден актив, изразен в стандартна разчетна единица, който се използва като общоприето средство за размяната на стоки, услуги и всички други активи, при погасяване на задължения и като средство за натрупване.
### Пари, цени и покупателна сила на парите.
+ Парите нямат цена, тъй като не могат да се отнесат сами към себе си като свой собствен еквивалент.
+ Въпреки това икономическата теория използва показателя “индекс на покупателната сила (способност) на парите”, изразяващ количествените съотношения, в които се осъществява обменът между стоките и парите на пазара.
+ Покупателната сила на парите показва статистически осредненото количество от стоки и услуги които могат да бъдат закупени във всеки момент с дадена парична единица.
+ Между стойността на парите и цените на стоките съществува обратна зависимост – с нарастване на цените, покупателната сила на парите намалява и обратно, при равни други условия, намаляването на цените увеличава покупателната способност на парите, доколкото същата стокова маса може да се закупи с по-малко пари:

```` Pm = 1 / Pi ````
където: Pm – индекс на покупателната сила на парите; Pi – ценови индекс.Покупателната сила на парите, изчислена по формулата в равенството и показва, че ако равнището на цените е стабилно (Pi = 1.00), тя е неизменна (Pm = 1), но ако цените се увеличат с 20% за съответния период (Pi = 1.20), покупателната сила спада с 16 и 2/3 процента. 
### Обща характеристика на валутния пазар
+ Всяка валута може да се разглежда в два аспекта. От една страна тя изпълнява ролята на пари, тъй като е парична единица в дадена страна. В този смисъл тя се използва като средство за размяна, за измерване и за съхраняване на стойността. От друга страна валутата е финансов актив, който може да бъде търгуван – закупен или продаден по определена цена.
+ Размяната на валути в световната икономика се осъществява на валутния пазар.
+ Цената, която се формира на валутния пазар се нарича валутен курс. Той представлява съотношението, в което две валути се разменят помежду си.Процесът на обявяване на валутния курс се нарича котиране, а конкретните съотношения – котировки
+ прякото котиране – цената на единица от чуждестранната валута се изразява в количество местни пари. Например, ако валутният курс между лева и щатския долар е    1 USD = 1,51 BGN, това означава, че един долар (чужда валута) струва 1,51 лв. (местна валута).
+ косвеното котиране – цената на единица от местната валута се изразява в количество от чуждата валута. Валутният курс лв./щ. д. посочен по-горе,представен чрез косвена котировка, би изглеждал така: 1 BGN = 0,66 USD.
+ Валутният курс би могъл да се променя. Нека предположим, че първоначалният курс е 1 USD = 1,51 BGN, но след известен период той става 1 USD = 1,63 BGN. В този случай щатският долар поскъпва, защото неговата цена в левове се увеличава. Изминава още време и валутният курс отново се променя, като този път става 1 USD = 1,34 BGN. Сега е налице поевтиняване (нарича се също обезценяване) на долара, защото цената му в левове намалява
+ Обезценяването (поскъпването) на една валута е едновременно и поскъпване (обезценяване) на друга валута. Поскъпването на долара от 1 USD = 1,51 BGN на 1 USD = 1,63 BGN, описано по-горе, е и обезценяване на лева. Това лесно може да се види, ако се използва косвено котиране. Същите валутни курсове са съответно 1 BGN = 0,66 USD и 1 BGN = 0,61 USD, т.е. 1 лев поевтинява с 5 цента. Последвалото обезценяване на долара до 1 USD = 1,34 BGN от своя страна е и поскъпване на левa
+ номинален и реален валутен курс.Номиналният валутен курс е разменното съотношение между две валути на валутния пазар. Разгледаните по-горе курсове са именно такива и дават информация за цената на покупката на една валута чрез използването на друга. Номиналните курсове обаче не показват колко стоки и услуги могат да се 
закупят, защото не отчитат ценовите равнища. Да предположим, че валутният курс между лева и йената е 100 JPY = 1,50 BGN. Ако един българин притежава 30 лв., той знае единствено, че може да ги размени за 2000 йени. Не е ясно обаче какво количество стоки и услуги би могъл да си закупи, ако отиде в Токио. Реалният валутен курс показва съотношението между покупателната способност на две валути. Той отчита ценовите равнища, чрез съотношението на които се коригира стойността на номиналния курс
+ 

.

  

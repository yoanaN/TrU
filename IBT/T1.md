# Интернет и World Wide Web​
### 1.Компютърна мрежа 
Компютърната мрежа е система от компютри и други устройства, които са свързани помежду си с цел обмен на данни и ресурси. Мрежите могат да бъдат категоризирани по размер
### 2.Локална мрежа (Local Area Network - LAN) 
Тя е малка мрежа от компютри, които са близо един до друг и могат да комуникират един с друг на къси разстояния
### 3.Широкообхватна мрежа (Wide Area Network - WAN)
включва множество LAN, които са свързани заедно на големи разстояния с помощта на рутери. За да предаде информация от един клиент на друг, рутерът определя коя мрежа е най-близо до дестинацията и изпраща информацията през тази мрежа. WAN може да бъде частна собственост на една компания или може да бъде споделена от множество компании.​
### 4.Интернет 
глобална мрежа, състояща се от множество WAN, които могат да са частни, обществени, академични, бизнес и правителствени и др. ​
### 5.Интернет доставчик (Internet service provider - ISP) 
компания, която осигурява достъп до Интернет.​
### 6.World wide web (web, WWW или W3)
представлява част от Интернет, която се отнася до всички публични уебсайтове или страници, до които потребителите имат достъп на своите локални компютри и други устройства чрез интернет, и които се съхраняват на свързани помежду си компютри, наречени уеб сървъри. ​
### 7.Клиент
Това са компютри, таблети и телефони, които визуализират уеб страниците посредством програми, наречени браузъри.
### 8.Сървърите 
съдържат файловете, изграждащи страницата.​
### 9.Интернет и World wide web много често се бъркат. Те НЕ са едно и също нещо!​
### 10.Уеб страница 
Cпециално форматиран документ, който може да съдържа изображения, текст, интерактивни елементи и хипервръзки.
Отделните страници се свързват помежду си чрез хипервръзки. ​
### 11.Хипервръзка (връзка) 
Представлява елемент (дума, фраза или изображение) от уеб страницата, върху който потребителят клика за информация и бива препратен към друга уеб страница. ​
### 12.Уеб сайт
група от свързани уеб страници. 
Основната страница на уебсайта или началната страница обикновено предоставя информация за предназначението и съдържанието на уебсайта.​
### 13.Уеб дизайн 
процес на планиране, концептуализиране, подреждане и представяне на определено съдържание онлайн, т.е. на създаване и поддържане на уеб сайтове. 
Този процес преминава през следните етапи:​
+ Проучване и планиране
+ Дизайн
+ Изграждане
+ Тестване
+ Публикуване
+ Поддръжка



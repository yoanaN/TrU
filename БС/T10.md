# Tема 10
## Броячи на импулси. Асинхронни броячи

Броячът (counter) представлява последователностна логическа схема с много устойчиви състояния, всяко от които съответства еднозначно на броя на постъпилите импулси.

### Класификация и параметри на броячите

#### Според използуваната система на броене:
1. Двоични броячи. Регистрират импулсите в двоична бройна система;
2. Десетични броячи. Регистрират импулсите в десетична бройна система, използвайки двоично-десетичния принцип;
3. Броячи с произволен коефициент на броене.
4. Специални броячи. В тази група влизат броячи, използващи специален код на
броене.

#### Според начина на броене на импулсите:
1. Сумиращи броячи. Всеки входен импулс увеличава с 1 записаното в брояча число;
2. Изваждащи броячи. Всеки входящ импулс намалява с 1 записаното в брояча число;
3. Реверсивни броячи.

#### Според начина на въздействие на входните импулси:
1. Асинхронни броячи.
2. Синхронни броячи.
3. Смесени броячи

### Основните параметри на броячите са:
1. Модул на броене — N. Той е равен на броя на състоянията, които може да заеме един брояч.
2. Минимална продължителност на тактовия импулс — twmin . Тя гарантира регистрирането му от брояча.
3. Максимална честота на брояча — fmax- Това е най-високата честота на импулсите, при която те могат да бъдат регистрирани.
4. Време на регистрация — tq. Това е максималното време от постъпването на водещия (активен) фронт на тактовия импулс до момента, в който изходите на брояча се установят в новото състояние.

## Асинхронни броячи
Асинхронните броячи се изграждат от последователно свързани тригери, като входните импулси постъпват само към входа на първия тригер. Всеки от останалите тригери в структурата на брояча се тактува от предходния.

При асинхронните броячи времето на установяване зависи от текущото състояние на брояча преди постъпване на входния импулс. Сравнително голямото време на установяване е основен недостатък на асинхронните броячи. Предимството им е в по-простата схемна реализация.

